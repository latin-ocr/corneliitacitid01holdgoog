..8-

Oolunt discreti ac diuersi, ut fons, ut campus, ut
nemus placuit. -

Vicos locant non iu nostrum morem conexis et co-
haerentibus aedificiis, suam quisque domum spatio cir·
euadat, siue aduersus casus ignis remedium siue inscitia ,
aedificandi.

Ne caementorum quidem apud illos aut tegularum
usus: materie ad omnia utuntur informi et citra speciem
aut delectationem. Quaedam loca diligentius inliniunt
terra ita pura ac splendente, ut picturam ac liniamenta
colorum imitetur. solent et supterraneos specus aperire
eosque multo insuper fimo onerant, suffugium hiemi et
receptaculum frugibus, quia rigorem frigorum eiusmodi
lacis (locis codd.) molliunt: et, si quando hostis aduenit,
aperta populatur, abdita autem et defossa aut ignorantur
aut eo ipso fallunt, quod quaerenda sunt.

17. Tegumen omnibus sagum fibula aut, si desit,
spina consertum: cetera intecti totos dies iuxta focum
atque ignem egunt.

Locupletissimi ueste distinguntur, non fluitante, siout . 1

Sarmatae ac Parthi, sed stricta et singulos artus expri-
mente.

Gerunt et ferarum pelles, proximi ripae neglegenter,
ulteriores exquisitius, ut quibus nullus per commercia
cultus. eligunt feras et detracta uolumina spargunt ma-
culis pellibusque beluarum, quas exterior Oceanus atque
ignotum mare gignit. nee alius feminis quam uiris ha·
bitus, nisi quod feminae saepius lineis amictibus uelantur
eosque purpura uariant, partemque uestitus superioris in
manicae non extendunt, nudae bracchia ac lacertos, sed
et proxima pars pectoris patet. 18. quamquam seuera
illic matrimonia, nee ullam morum partem magis lauda·
ueris. Nam prope soli barbarorum singulis uxoribus
contenti sunt, exceptis admodum paucis, qui non libidine,
Ἴ sed ob nobilitatem plurimis nuptiis ambiuntur.

Dotem non uxor marito, sed uxori maritus offert.
intersunt parentes et propinqui ac munera probant, mu-
nera non ad delicias muliebris quaesita nec quibus noua
nupta comatur, sed boues et frenatum equum et scutum
cum framea gladioque. In haec munera uxor accipitur,

 

